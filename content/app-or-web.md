---
title: "اپلیکیشن یا وبسایت؛ کدام برای کسب و کار شما مناسب‌تر است؟"
date: 2019-03-11T11:00:09+03:30
draft: false
author: علیرضا سعیدی‌نژاد
avatar: Alireza.jpg
img: App-or-web.jpg
summary: 'آیا تا به حال بر سر این دوراهی بوده‌اید که کسب و کار اینترنتی شما باید روی وب‌سایت متمرکز باشد یا روی اپلیکیشن؟ یا کدام پلتفرم به رشد کسب و کار شما کمک بیشتری می‌کند؟ این مطلب از **بلاگ چابک** به شما کمک می‌کند تا بهترین تصمیم را بگیرید!'
description: 'برای کسب و کار آنلاین شما کدام بهتر است: اپلیکیشن با وبسایت؟ در این مطلب از بلاگ چابک به این سوال پاسخ می‌دهیم.'
---
آیا تا به حال بر سر این دوراهی بوده‌اید که کسب و کار اینترنتی شما باید روی وب‌سایت متمرکز باشد یا روی اپلیکیشن؟ یا کدام پلتفرم به رشد کسب و کار شما کمک بیشتری می‌کند؟ این مطلب از **بلاگ چابک** به شما کمک می‌کند تا بهترین تصمیم را بگیرید!


### کاربران از کدام پلتفرم بیشتر استفاده می‌کنند؛ اپلیکیشن یا وبسایت؟

بهتر است اول بپرسیم میزان استفاده از دسکتاپ و موبایل‌ها چگونه است؟ بر اساس آمارهای منتشر شده از گوگل، ترافیک ورودی اینترنت از موبایل در سال ۲۰۱۵ ترافیک دسکتاپ را پشت سر گذاشت و در سال ۲۰۱۸ بیش از ۷۰٪ این ترافیک روی دستگاه‌های همراه مثل موبایل و تبلت بوده است. آماری که وقتی به اطرافمان نگاه می‌کنیم خیلی هم تعجب‌برانگیز نیست. البته طبق گزارش‌ها این آمار همچنان در حال رشد است و ترافیک دسکتاپ بیشتر در کسب و کارهای B2B اتفاق می‌افتد. 

آمار جالب دیگر، رشد چشمگیر درآمدها از کاربران موبایل در سال‌های اخیر است. این درآمد در سال ۲۰۱۵، **۴۱ میلیارد دلار** بوده است. عددی که پیش‌بینی می‌شود در سال ۲۰۲۰ به **۱۸۹ میلیارد دلار** برسد!


اما این ترافیک و درآمد عظیم روی موبایل و تبلت چگونه بین وب‌سایت‌ها و اپلیکیشن‌ها تقسیم می‌شود؟ هرچند بسیاری از کاربران فکر می‌کنند که اپلیکیشن امکانات بیشتری نسبت به وبسایت در اختیار آن‌ها قرار نمی‌دهد، یا به خاطر محدودیت حافظه حاضر نیستند اپلیکیشن جدیدی روی موبایل خود نصب کنند، اما طبق گزارش سایت جی‌منگو، ۹۰٪ از استفاده کاربران روی موبایل و تبلت به **اپلیکیشن‌ها** اختصاص داشته است! این آمار دلایل مختلفی می‌تواند داشته باشد. مثلا اینکه اپلیکیشن برعکس وبسایت همیشه در دسترس کاربر است یا اینکه عموما سرعت پاسخگویی اپلیکیشن‌ها و رابط کاربری آن‌ها نسبت به وبسایت‌ها روی موبایل بهتر است. 

<p style="text-align: center;"><img width=90% src="http://uupload.ir/files/r868_mobile-vs-web-usage.jpg" /></p>



### نرخ تبدیل کاربران روی کدام پلتفرم بیشتر است؛ اپلیکیشن یا وبسایت؟

نرخ تبدیل، عبارتی که شاید بتوان امکان بقا یا ورشکستگی یک کسب و کار را از عددی که جلوی آن قرار می‌گیرد تشخیص داد. به زبان ساده، نرخ تبدیل یعنی چند درصد از کاربرانی که با یک کسب و کار آشنا می‌شوند، در مسیر قیف فروش حرکت کرده و به مشتری تبدیل می‌شوند. طبق تحقیقات Criteo، نرخ تبدیل در اپلیکیشن‌های موبایل **۳ برابر** وبسایت‌های موبایل و حتی **۱.۵ برابر** دسکتاپ است! همچنین طبق این گزارش، در اپلیکیشن‌های e-commerce کاربران **۴.۳ برابر** محصولات بیشتری را نسبت به دسکتاپ مشاهده می‌کنند! این آمار نشان می‌دهد برای یک فروشگاه اینترنتی تمرکز بیشتر روی اپلیکیشن می‌تواند تاثیر بیشتری در رشد آن داشته باشد. 

<p style="text-align: center;"><img width=90% src="http://uupload.ir/files/v9l_mobile-vs-web-cr.jpg" /></p>



### کدام پلتفرم قابلیت‌های برندینگ بیشتری به شما می‌دهد؛ اپلیکیشن با وبسایت؟

تعامل مستمر و اختصاصی با کاربر، می تواند یک کسب و کار را به یک برند قابل اطمینان در ذهن او تبدیل کند. هرچقدر یک کاربر احساس نزدیکی بیشتری با یک برند داشته باشد، ناخوداگاه به آن برند وفادارتر می‌شود، همان چیزی که می‌تواند یک کسب و کار را از فرش به عرش ببرد! 
اگر حافظه موبایل را حافظه کاربر بدانیم، وبسایت در حافظه کوتاه‌مدت کاربر می‌ماند اما یک اپلیکیشن در حافظه بلند‌مدت او ثبت می‌شود و همیشه در کنار او (داخل جیبش) خواهد بود. همچنین اپلیکیشن می‌تواند اطلاعات زیادی درباره کاربر به یک برند بدهد -مثل موقعیت مکانی، نیازها و علاقمندی‌ها و زمان‌های استفاده- که بر اساس این اطلاعات آن برند می تواند ارتباطی دقیق‌تر، هدفمندتر و شخصی‌تر با کاربر برقرار کند. ارتباطی که می تواند از هر کاربر یک مشتری وفادار بسازد! 

<p style="text-align: center;"><img width=90% src="http://uupload.ir/files/274_app-branding.jpg" /></p>

**«از دل برود هرآنکه از دیده رود»**؛ این ضرب‌المثل می‌تواند الگوی مناسبی از رفتار کاربران با برندهایی که فراموش می‌شوند باشد. خصوصا که زمان تمرکز کاربران امروزی اینترنت روی یک موضوع فقط ۸ ثانیه است! یعنی اگر یک برند نتواند به صورت مستمر با کاربر خود تعامل موثر ایجاد کند، به سرعت فراموش می‌شود و این یعنی شکست کسب و کار! اینجاست که اهمیت ارتباط و کانال‌های ارتباطی با کاربر مشخص می‌شود. کانال‌هایی که در اپلیکیشن‌ها قابلیت ارتباط بیشتری با کاربر ایجاد می‌کنند، مثل پوش‌نوتیفیکیشن، پیام درون‌برنامه‌ای و صندوق پیام. در حالی که یک وبسایت فقط می‌تواند از طریق وب پوش کاربر را برگرداند، آن هم اگر کاربر از مرورگرهای خاصی استفاده کند. علاوه بر این، ارتباط از طریق کانال‌های اپلیکیشن می‌تواند به مراتب شخصی‌تر و به موقع‌تر اتفاق بیفتد. مثلا یک اپلیکیشن می‌تواند بر اساس تغییر مکان کاربرش یا بر اساس سوابق رفتاری او، پیامی متناسب برایش ارسال کند، پیامی که می‌تواند نرخ بازگشت او را افزایش دهد و در نهایت به رشد سریع‌تر برند کمک کند. 


### جمع‌بندی

در نهایت می‌توان گفت انتخاب تمرکز روی وبسایت یا اپلیکیشن به نوع کسب و کار بستگی دارد. اما اگر کسب و کار شما نیاز به ارتباط مستمر با کاربر دارد و می‌خواهید برندتان در ذهن کاربر ثبت شود و نرخ بازگشت بیشتر برای رشد کسب و کارتان حیاتی‌ست، قابلیت‌های اپلیکیشن به شما کمک بیشتری خواهد کرد.










<br>
<br>

منابع:
- [clearbridgemobile](https://clearbridgemobile.com/mobile-app-vs-mobile-website-which-is-the-better-option/) 
- [jmango360](https://jmango360.com/wiki-pages-trends/mobile-app-vs-mobile-website-statistics//) 
- [Criteo](https://www.criteo.com/) 
