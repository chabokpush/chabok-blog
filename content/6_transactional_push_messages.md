---
title: "پیام تراکنشی چیست؟
۶ نمونه از کاربرد پوش‌های تراکنشی "
date: 2019-07-06T11:00:09+03:30
draft: false
author: رعنا آخوندی
avatar: RanaAkhoondi.jpg
img: recieving-a-push-notification.jpg
summary: 'یکی از راه‌های افزایش نرخ تعامل کاربران با اپلیکیشن، ارسال پیام تراکنشی است. پیام‌های تراکنشی نسبت به زمان حساس بوده و و زمانی برای کاربران ارسال می‌شوند که تراکنش یا عملیاتی محدود به زمان رخ داده باشد.'
description: 'پوش‌های تراکنشی به پوش‌هایی گفته می‌شوند که نسبت به زمان و تراکنش خاصی حساس هستند. به عنوان مثال کاربر با رفتن از یک مرحله به مرحله بعد، ترکنشی را انجام می٬دهد. استفاده از پوش‌های تراکنشی یکی از راه‌های افزایش تعامل کاربران با اپلیکیشن است. '
---
مشتریان از برندهایی که با آن‌ها تعامل دارند، انتظار دارند تا با آن‌ها ارتباطی شخصی، دوسویه و آنی برقرار کنند. ایجاد ارتباطی شخصی که در زمان مناسب برقرار شده باشد **میزان تعامل کاربران** **(Customers Engagements)** با برند را افزایش می‌دهد. از جمله ارتباطات شخصی و آنی که کسب و کارها می‌توانند با کاربران خود ایجاد کنند؛‌ میتوان به ارسال **پیام‌های تراکنشی** اشاره کرد. پیام‌هایی که نسبت به زمان، حساس (Time - Sensitive ) هستند و برای هر کاربر به صورت منحصر به فرد فرستاده می‌شوند.

برای درک مفهوم پیام تراکنشی، شرایط زیر را در نظر بگیرید:

 - در یک اپلیکیشن گردشگری، مسافران حاضر در فرودگاه از آخرین وضعیت پرواز
   خود مطلع می‌شوند.
 - در یک اپلیکیشن فروشگاهی، زمان ارسال کالای مشتری از انبار به مقصد به
   او اعلام می‎شود.
 
 اگر تا کنون در شرایطی مانند مثال‌های بالا، پیامی برای کاربران خود    ارسال نکرده‌اید، یعنی از پیام‌های تراکنشی استفاده نکرده‌اید.

این پیام‌ها می‌توانند در قالب پیامک، پوش نوتیفیکیشن، پیام درون برنامه‌ای یا ایمیل ارسال شوند. برای آشنایی بیشتر با **پیام‌های تراکنشی** و بررسی **۶ کاربرد** این پیام‌ها در حوزه‌های مختلف با [بلاگ چابک](https://blog.chabokpush.com/) همراه باشید.

 <p style="text-align: center;"><img alt="ارسال پوش ترنزکشنال" width=90% src="http://uupload.ir/files/dw7h_transactional_push.jpg" /></p>

## پیام تراکنشی به زبان ساده

در ساده ترین حالت ممکن، یک پیام تراکنشی پیامی است که نسبت به زمان، حساس (Time - Sensitive) است. به عنوان مثال: اگر کاربران می‌خواهند از موجود شدن کالای خاصی مطلع شوند یا در جریان دریافت پاسخ به سوالی مطرح شده در یک انجمن قرار بگیرند، می‌توان از پیامی تراکنشی استفاده کرد.

  

همانطور که از اسم این پیام مشخص است، این مدل پیام‌ها در موقعیت‌هایی ارسال می‌شوند که تراکنش یا عملیات خاصی که محدود به زمان است؛ انجام شود. به عنوان مثال: در یک سامانه حمل و نقل آنلاین، کاربر تمایل دارد در جریان جزئیاتی مانند: مدت زمانی که طول می‌کشد تا وسیله نقلیه به او برسد، زمانی که وسیله نقلیه رسیده است و مقداری که طول می‌کشد تا به مقصد مورد نظر برسد؛ قرار بگیرد.

از طرفی صاحب وسیله نقلیه نیز مایل است اطلاعاتی مانند: وضعیت ترافیک آنی در اطراف موقعیت مکانی مسافر، محدودیت‌های ترافیکی تا مقصد و مدت زمانی که در مسیر خواهد بود را در اختیار داشته باشد.

یا در یک اپلیکیشن فروش بلیط قطار یا اتوبوس، ارسال شماره قطار، سکوی حرکت، شماره واگن و صندلی مسافر تنها چند دقیقه قبل از اعلام ورود مسافران به سالن انتظار، کاربر را از چک کردن بلیط از روی ایمیل یا وب سایت بی نیاز می کند.

پوش نوتفیکیشن‌ها به دلیل داشتن امکان ارسال ایموجی، لینک، دکمه،عکس یا حتی ویدیو به عنوان یکی از ابزارهای موثر در برقراری ارتباط بین کاربران و اپلیکیشن‌ها به حساب می‌آیند. پوش نوتیفیکیشن‌ها می‌توانند به صورت شخصی و برای هرکدام از کاربران به صورت جداگانه و محتوایی منحصر به فرد ارسال شوند. در ادامه، با ۶ نمونه کاربردی از نحوه استفاده از پوش‌های تراکنشی در حوزه‌های مختلف آشنا خواهید شد.
 <p style="text-align: center;"><img alt=" پیام تراکنشی چیست" width=90% src="http://uupload.ir/files/lt7l_realtransactionalpush.jpg" /></p>

## ۶ مثال از موارد کاربرد پوش نوتیفیکیشن تراکنشی (Transactional Push Notification)

  

برتری یک اپلیکیشن تنها در داشتن تعداد بالایی از نصب‌های فعال خلاصه نمی‌شود. در دنیای اپلیکیشن مارکتینگ، کسب و کاری برنده است که بتواند با ایجاد احساس **تعامل دو سویه با کاربران** و **پاسخ‌گویی به جا** به نیازهای آن‌ها؛ برای **افزایش نرخ تعامل کاربران** با اپ تلاش کنند.

  

کاربران در اپلیکیشن‌های حوزه‌های مختلف، رفتارها و نیازهای متفاوتی دارند. به همین جهت دسته بندی ای روی حوزه های فعال‌تر اپلیکیشن‌ها انجام داده ایم و مثال‌هایی از نحوه به کارگیری پوش‌های تراکنشی را برای هر دسته ذکر کرده ایم.



### ۱. انجمن‌ها


  

<ul class='my_list'>
<li>
دسته بندی اپلیکیشن:‌ شبکه های اجتماعی
</li>
<li>
پیام پوش تراکنشی: " یکی از دوستان شما برای پست آخرتان، پاسخی ارسال کرده است." </li>
<li>
انتظاری که از کاربر داریم: دیدن پیام، باز کردن اپلیکیشن و پاسخ به پیام.
</li>
</ul>
 

  

همه ما مدت زمانی را صرف وقت گذرانی در شبکه های اجتماعی مورد علاقه مان می‌کنیم. در شبکه‌های اجتماعی که کاربران به صورت مداوم در حال فعالیت هستند، فرستادن پوش نوتیفیکیشن‌هایی لحظه‌ای از فعالیت همه کاربران، بسیار **آزار دهنده** است.

یک اپلیکیشن هوشمند، به روز رسانی‌هایی را به اطلاع کاربران می‌رساند که برای آن‌ها اهمیت دارد.

به عنوان مثال، اگر پاسخی برای پست یک کاربر ارسال شد، با ارسال پوش نوتیفیکیشن تراکنشی که حاوی متن پاسخ است، او 
پیام شخصی دریافت کرده است که برای دریافت آن مشتاق است

شما می‌توانید برای همه کاربران پیامی آماده با محتوای *" یک نفر برایتان پاسخی ارسال کرده"* استفاده کنید، اما ارسال پیامی غیر شخصی، هرگز کاربر را به باز کردن دوباره اپلیکیشن تشویق نمی‌کند و در نتیجه **نرخ تعامل کاربران** (Engagement) افزایش پیدا نخواهد کرد.

<div class='my_benefit'>
<p style="text-align: center;" ><b> مزیت استفاده از این نوع پوش تراکنشی 
 </b>
</p>
<p> اپلیکیشن شما، حس فراموش شدن یا تنهایی که بسیاری از کاربران شبکه‌های اجتماعی دارند را کم‌تر می‌کند. چرا که آن‌ها بازخوردهایی از پیام خود را دریافت می‌کنند که نشان می‌دهد هنوز هم برای اطرافیان و دوستانشان ارزشمند هستند.
</p>
</div>

<p style="text-align: center;"><img alt=" پوش نوتیفیکیشن تراکنشی در انجمن ها" width=90% src="http://uupload.ir/files/7s5_mypush.png" /></p>
 

### ۲. خرید از روی اپلیکیشن

  
  
<ul class='my_list'>
<li>
دسته بندی اپلیکیشن:‌ خرید اینترنتی 
</li>
<li>
پیام پوش تراکنشی: "تخفیف برای خرید کالای مورد علاقه شما." 
 </li>
<li>
انتظاری که از کاربر داریم: خرید درون برنامه ای. 
</li>
</ul>
 
  

در یک اپلیکیشن فروشگاهی، احتمال اینکه موجودی کالای مورد علاقه کاربران به اتمام برسد بالاست. اگر کاربران چندین بار با عبارت: " فعلا موجود نیست." روبرو شوند. احتمال اینکه برای خریدهای بعدی به اپ شما سر بزنند کم می‌شود. از طرفی در چنین اپلیکیشن‌هایی امکان موجود بودن همه کالاها در همه زمان‌ها ممکن نیست.

اگر اپلیکیشنی دارید که کاربران از طریق آن کالایی خریداری می‌کنند، بخشی تحت عنوان : " کالاهای مورد علاقه"‌ ، را به آن اضافه کنید. هر زمان که موجودی کالایی افزایش پیدا کرد، برای کاربرانی که آن کالا را در لیست علاقه مندی های خود، ثبت کرده بودند پیامی ارسال کنید. فرستادن چنین پوش تراکنشی باعث می‌شود، کاربران به دیدن دوباره صفحه محصولات و خرید آن علاقه بیشتری از خود نشان دهند.

  
<div class='my_benefit'>
<p style="text-align: center;" ><b> مزیت استفاده از این نوع پوش تراکنشی 
 </b>
</p>
<p>
کاربران فرصت خرید کالاهای مورد علاقه خود را از دست نمی‌دهند.
</p>
</div>

<p style="text-align: center;"><img alt=" پوش نوتیفیکیشن تراکنشی برای اپ‌های ایکامرس" width=90% src="http://uupload.ir/files/xids_mcommerce-transactional-push.jpg" /></p>

  

### ۳.پرداخت آنلاین

  <ul class='my_list'>
  <li>
دسته بندی اپلیکیشن:‌ مالی 
  </li>
  <li>
پیام پوش تراکنشی:"رسید ارسال تراکنش مالی " 
   </li>
  <li>
انتظاری که از کاربر داریم: ایجاد حس اعتماد و تشویق به استفاده مجدد از اپلیکیشن 
  </li>
  </ul>


  

اگرچه استفاده از اپلیکیشن‌های مالی بین مردم در حال افزایش است اما هنوز هم افرادی وجود دارند که اعتماد کمی به این اپلیکیشن‌ها دارند. ارسال پوش‌های تراکنشی که حاوی اطلاعات مهمی مثل مبلغ پرداختی، منبع هزینه، شماره پیگیری، تاریخ و زمان دقیق انجام تراکنش باشند؛ موجب بالا رفتن شفافیت و افزایش اعتماد کاربران به اپلیکیشن خواهد شد.

  
<div class='my_benefit'>
<p style="text-align: center;" ><b> مزیت استفاده از این نوع پوش تراکنشی 
 </b>
</p>
<p>
از لحاظ روانی به کاربران خود اطمینان می‌دهید که فرآیند مالی انجام شده، به صورت امن و مطمئن انجام گرفته است.
</p>
</div>


<p style="text-align: center;"><img alt=" پوش‌های تراکنشی برای اپلیکیشن‌های پرداخت" width=90% src="http://uupload.ir/files/bji0_financial-transactional-push.jpg" /></p>


### ۴.سفارش آنلاین غذا

 <ul class='my_list'>
  <li>
دسته بندی اپلیکیشن:‌ تحویل غذا  
  </li>
  <li>
پیام پوش تراکنشی:"به روز رسانی در سفارش  " 
   </li>
  <li>
انتظاری که از کاربر داریم: وفاداری به اپلیکیشن و استفاده مجدد 
  </li>
  </ul>
  

معمولا کاربران بعد از اینکه احساس گرسنگی به آن‌ها دست داد، اقدام به سفارش یک وعده غذا از اپلیکیشن یا وب سایت می‌کنند.. به همین خاطر دانستن اینکه، کی غذا آماده می‌شود، پیک رستوران کی می‌رسد برای کاربران اهمیت دارد.

برای حل این مسئله و پاسخ‌گویی صحیح به نیاز کاربران، میتوان با فرستادن آنی اعلان به کاربران به محض تغییر وضعیت سفارش آن‌ها را در جریان آماده سازی و ارسال غذایشان قرار داد.

در یک گام فراتر، میتوان احساس رضایت بخشی را حتی بعد از اتمام خرید و تحویل سفارش در کاربران ایجاد کرد. به عنوان مثال، ارسال تخفیف یا بن‌های شخصی برای کاربری که مدت زیادی در انتظار تحویل سفارش مانده است.

  
<div class='my_benefit'>
<p style="text-align: center;" ><b> مزیت استفاده از این نوع پوش تراکنشی 
 </b>
</p>
<p>
کاربران احساس می‌کنند که شما برای زمان آن‌ها اهمیت قائل هستید و بعد از تکمیل فر‌آیند خرید، آن‌ها را به حال خودشان رها نمی‌کنید.
</p>
</div>


 <p style="text-align: center;"><img alt=" پوش نوتیفیکیشن‌های تراکنشی روی اپلیکیشن سفارش غذا " width=90% src="http://uupload.ir/files/46kr_food-transactional-push.jpg" /></p>


### ۵. بازی

  
 <ul class='my_list'>
  <li>
دسته بندی اپلیکیشن:‌ بازی‌های تعاملی 
  </li>
  <li>
پیام پوش تراکنشی:"نوبت شماست " 
   </li>
  <li>
انتظاری که از کاربر داریم: بازی کردن داخل برنامه 
  </li>
  </ul>
  

  

بازی کردن هیجان انگیز است، اما اگر محبور باشید تا رسیدن نوبت بازی به شما منتظر بمانید، این هیجان تبدیل به خستگی می‌شود.

استفاده از پوش‌های تراکنشی در بازی‌های گروهی کمک می‌کند تا کاربرانی که به یک باره بازی را ترک می‌کنند را دوباره به بازی برگردانید. دانستن اینکه کدام هم بازی نوبت خود را بازی کرده است و الان نوبت شماست، شما را به باز کردن دوباره اپ و برقراری تعامل با بازی بیشتر ترغیب می‌کند.

  
<div class='my_benefit'>
<p style="text-align: center;" ><b> مزیت استفاده از این نوع پوش تراکنشی 
 </b>
</p>
<p>
کاربران بدون معطلی و در نوبت خودشان، با دوستانشان بازی می‌کنند.
</p>
</div>

 <p style="text-align: center;"><img alt=" پوش نوتیفیکیشن‌های تراکنشی روی بازی " width=90% src="http://uupload.ir/files/w073_game-transactional-push.jpg" /></p>

  

### ۶. گردشگری

  
 <ul class='my_list'>
  <li>
دسته بندی اپلیکیشن:‌ سفر
  </li>
  <li>
پیام پوش تراکنشی:"... عزیز، یک پیشنهاد وسوسه بر‌انگیز در حال تمام شدن است. سریع‌تر اقدام کن." 
   </li>
  <li>
انتظاری که از کاربر داریم: افزایش نرخ تعامل کاربر (Conversion Rate) 
  </li>
  </ul>

  

یکی از مشکلات خرید اینترنتی این است که کاربران زمان زیادی را صرف جست و جو در بین محصولات مختلف می‌کنند اما درست زمانی که باید محصولی را به سبد خرید اضافه کنند، فر‌آیند خرید را به صورت کامل، متوقف می‌کنند. علت این اتفاق این است که کاربران برای تصمیم‌گیری در خرید بسیار تعلل می‌کنند.

اگر می‌خواهید تفاوت واقعی بین برند خودتان و رقبا ایجاد کنید، لازم است از این تعلل کاربران به درستی استفاده کنید.

در زمانیکه فرآیند خرید رها می‌شود ارزش واقعی کالا را به کاربر یاد‌آوری کنید. یک پوش تراکنشی با محتوای زیر برای او ارسال کنید:

… عزیز، هتل سوپر لوکس شیراز تنها تا پایان هفته اتاق خالی دارد.

با ارسال پیامی که کاربر را به صورت مستقیم خطاب قرار می‌دهید و او را در جریان یک فوریت می‌گذارید کاربر را به برگشتن به سبد خرید و تکمیل فرآیند ترغیب می‌کند.

  
<div class='my_benefit'>
<p style="text-align: center;" ><b> مزیت استفاده از این نوع پوش تراکنشی 
 </b>
</p>
<p>
با ارسال فرصت‌های خرید محدود روی اپلیکیشن، این موقعیت را به کاربران ایجاد می‌کنید که هیچ شانسی را از دست ندهند.
</p>
</div>

 <p style="text-align: center;"><img alt="پوش نوتیفیکیشن‌های تراکنشی روی اپلیکیشن‌های گردشگری" width=90% src="http://uupload.ir/files/9qls_tourism-transactional-push.jpg" /></p>

## پیام‌های تراکنشی و بازاریابی خودکار روی اپلیکیشن 
اگر مزیت‌های استفاده از پوش‌های تراکنشی را مد نظر قرار دهید، ایجاد احساس تعامل دو طرفه با کاربران ارزشمندترین مزیتی است که به دست خواهید آورد. از طرفی؛ حتی اگر تعداد کمی کاربر روی اپلیکیشن خود داشته باشید، استفاده موردی از پوش‌های تراکنشی برای هر کاربر، زمان‌بر و بسیار سخت خواهد بود. برای استفاده صحیح از پوش‌های تراکنشی لازم است از فرآیند خودکار سازی (Automation) در اجرای کمپین‌های بازاریابی استفاده کنید. فرآیند خودکارسازی، رویدادهای درون برنامه ای کاربران را رصد کرده و با توجه به رویدادهای انجام شده هر کاربر، ارسال پوش انجام خواهد شد. داشبورد چابک این امکان را فراهم می‌کند تا علاوه بر [ارسال پوش تراکنشی](https://doc.chabokpush.com/rest-api/send-push.html)، [کمپین‌های خودکار بازاریابی موبایل](https://doc.chabokpush.com/panel/introducing.html#%D8%A7%D8%AA%D9%88%D9%85%D8%A7%D8%B3%DB%8C%D9%88%D9%86-%D8%A8%D8%A7%D8%B2%D8%A7%D8%B1%DB%8C%D8%A7%D8%A8%DB%8C-%D9%85%D9%88%D8%A8%D8%A7%DB%8C%D9%84-mobile-marketing-automation) اجرا کنید و از ساده شدن فرآیندهای پیچیده لذت ببرید.
